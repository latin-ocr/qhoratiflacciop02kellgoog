Q. HoRATI FLAcel
O A R. M I N V M

LIBER SECVNDVS

——-.

1

Motum ex Metello consule ciuicum,
Bellique causas et uitia et modoS‚
Ludumque Fortunae granisque
4 Principum amicitias et arma
· Nondum expiatis‘uncta cruoribuS‚
Periculosae plenum opus aleae,
Tractas et incedis per ignes
8 Suppositos cineri doloso.
Paulum seuerae Musa tragoediae
Desit theatris: mox, ubi publicas
Res ordinaris ‚ grande munus
12 Cecropio repetes coturno,
Insigne maestis praesidium reis
Et consulenti, Pollio, curiae ‚
Cui laurus aeternos honores
16 Delmatico peperit triumpho.
Iam nunc minaci murmure cornuum
Perstringis auris, iam litui strepunt,
Iam fulgor armorum fugacis
20 Terret equos equitumque uoltus
Audire magnos iam uideor duces
Non indecoro puluere sordidos
Et cuncta terrarum subacta
24 Praeter atrocem animum Catonis,
Iuno et deorum quisquis amicior
' Afris inulta cesserat impotens
Tellure, uictorum nepotes
28 Rettulit inferias Iugurthae.

 

Π ξ’(ΑαζζΒχξ(ἒῖφήΒηφψ)λ’(λι)ὅ(δε)π’(πι)α’(αυ)

